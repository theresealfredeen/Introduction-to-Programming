# Introduction-to-Programming
Submission Assignment - Introduction to Programming

Java vs Python

Båda språken är objektorienterade, vilket innebär att de är uppbyggda kring klasser och objekt – ett sätt att organisera kod som känns logiskt och efterliknar verkligheten. En skillnad mellan språken är hur de hanterar variabler. I Java måste du alltid ange vilken typ av data du jobbar med, som int number = 5;, medan Python är mycket mer avslappnat och låter dig skriva bara number = 5;. Det gör Python enklare att komma igång med, men Java kan vara tydligare och mer strukturerat för större projekt.

Objekt

Objekt är som en kopia av en klass – en mall som ger det sin form och funktion. Ett exempel är en bil: den har egenskaper som färg och modell och kan utföra saker som att starta eller bromsa. I programmering är ett objekt precis samma sak. Det gör att din kod blir lätt att förstå eftersom den funkar på samma sätt som saker i verkliga livet.

Konstruktor

En konstruktor kan ses som en liten motor som sätter igång när ett objekt skapas. Den ser till att objektet får rätt startvärden, så du slipper göra det manuellt efteråt. Tänk dig att du har en bilklass och varje bil ska ha en modell när den skapas. Då använder du en konstruktor för att ge varje bil ett modellvärde direkt från början.

Attribut

Attribut är de variabler som tillhör ett objekt och beskriver dess egenskaper, till exempel en bils färg eller hastighet. I Java är det vanligt att göra attribut privata för att skydda datan, och istället använda så kallade "getters" och "setters" för att läsa eller ändra dem. Det här kallas inkapsling och är ett smart sätt att undvika problem i koden längre fram.

Versionshantering

Versionshantering innebär att hålla koll på och organisera förändringar som görs i kod eller andra filer över tid.Du kan spara olika versioner (commits), jobba på flera idéer samtidigt (branches) och samarbeta med andra utvecklare. När du är klar med dina ändringar kan du kombinera dem med huvudprojektet genom att göra en "merge". 

Test-driven utveckling (TDD)

TDD är en metod där du börjar med att skriva tester innan du skriver själva koden. Först skriver du ett test som misslyckas (eftersom koden inte är klar än), sen skriver du precis så mycket kod som behövs för att testet ska funka, och till sist städar du upp koden. Poängen är att du får bättre koll på vad din kod ska göra redan från början, vilket ofta resulterar i färre buggar och renare kod.
